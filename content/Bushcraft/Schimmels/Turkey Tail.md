Dat de Turkey Tail enorm goed voor het lichaam kan zijn, is inmiddels wel duidelijk. De paddenstoel heeft bijvoorbeeld vele fenolhoudende bestandsdelen zoals flavonoïden. Deze werken als zeer krachtige antioxidanten. De stoffen kunnen ontstekingen bestrijden, vrije radicalen afremmen en ontgiftend werken. De Turkey Tail heeft ook prebiotische eigenschappen, deze kunnen het maagdarmstelsel ondersteunen en de stoelgang verbeteren.

Waar de Turkey Tail voornamelijk om bekend staat is de aanwezigheid van polysacharide-k (PSK) en polysacharide-peptiden (PSP). Deze stoffen hebben enkele veelbelovende eigenschappen die het immuunsysteem kunnen verbeteren en ondersteuning kunnen bieden bij virus gerelateerde problemen zoals griep, herpes en verkoudheid.

PSP kan namelijk de monocyten verhogen, dit is een type witte bloedcellen dat infecties kan bestrijden. PSK stimuleert dan weer de dendritische cellen en macrofagen, wat het lichaam kan helpen beschermen tegen schadelijke stoffen, bacteriën en in potentie zelfs kanker.

### Polysachariden en behandeling van kanker

Een middel dat in potentie kan ondersteunen bij behandeling tegen kanker, en gewoon uit de natuur? Dat klinkt bijna te mooi om waar te zijn. Toch wijzen onderzoeken erop dat polysachariden een positieve rol kunnen spelen bij verschillende soorten behandelingen. In Japan is een geïsoleerde vorm van PSK bijvoorbeeld al goedgekeurd en wordt het gebruikt als ondersteuning bij chemotherapie, operatie en bestraling.

Ook andere recente onderzoeken wijzen op de veelbelovende eigenschappen van PSP en PSK. Zo lijken de polysachariden een positief effect te hebben bij behandeling van darmkanker, borstkanker, maagkanker en longkanker. Let wel op: wij beweren hier niet dat Turkey Tail een medicijn is. Toch zijn de onderzoeken zo veelbelovend dat dit het benoemen wel waard is.