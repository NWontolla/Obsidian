Houtrot is de afbraak van houtweefsel foor micro-organismen. De meeste van de micro-organismen zijn schimmels ofwel zwammen. De meeste zwammen die hout kunnen verteren kunnen alleen dood hout verteren (saprofieten). Houtparasitaire zwammen kunnen ook levend hout aantasten Deze zijn onder te verdelen in relatief "agressieve" en "minder agressieve", maar de grens is nogal vaag.

Hout is hoofdzakelijk opgebouwd uit lignine, cellulose en hemicellulose. Lignine (houtstof) is bruin van kleur en is opgebouwe uit een koolstofringen. Het breekt in alle richtingen ongeveer even makkelijk. Het is te vergelijken met ongewapend beton. Hemicellulose en cellulose zijn bleek van kleur en zijn opgebouwd uit lange ketens van suikermoleculen, waardoor ze een vezelige structuur hebben. Het is te vergelijken met staven of kabels in gewapend beton.


## Witrot
Schimmels die witrot veroorzaken, breken voornamelijk lignine af, waarbijde (voorlopig) bleke cellulose en hemicellulose overblijven. Het hout verliest zijn stijfheid en het krijgt een vezelige structuur.
Zwammen die witrot veroorzaken, behoren alle tot de taxonomische groep (klasse) van de *Basidiomyceten* (steeltjeszwammen). Deze zijn weer onder te verdelen in plaatjeszwammen en buisjes- of gaatjeszwammen. Vrijwel alle hout afbrekende plaatjeszwammen en de meerderheid van de buisjeszwammen zijn witrotschimmels. 

## Bruinrot
Schimmels die bruinrot veroorzaken, breken hoofdzakelijk cellulose en/of hemicellulose af, waardoor het bruine lignine overblijft. Het hout wordt brokkelig, maar het behoudt nog wel starheid. Het ziet er vaak blokvormig uit. 
Zwammen die bruinrot veroorzaken behoren tot diverse groepen, zowel de *basidiomyceten* als de *ascomyceten*.

Een paar houtrotschimmels zijn in staan om min of meer gelijktijdig zowel lignine als cellulose en hemicellule af te breken. Een voorbeeld is de Korsthoutskoolzwam, een Ascomyceel die zowel wit- als bruinrot veroorzaakt. In dat geval is de verkleuring van het hout tijdens vermolming niet zo consistent.


\[1\] Houtrot in bomen, IPC Groene ruimte, Hester van Gent, Peter-Jan Keizer, Jitze Kopinga, Bas M. Visser

